Paulsen oajvvaduvvám bajemusán


Lars Filip Paulsen, Divtasvuonas la oajvvaduvvam bajemus sadjáj Oalgesbelludagá listan sámedikkeválggaj.

Foto: Harrieth Aira/NRK
Oalgesbelludak oajvvat Lars Filip Paulsen, Ájluovtas Divtasvuonan bajemus sadjáj dán tjavtja sámedikkeválggaj Viestarmera válggabijran.

Harrieth Aira harrieth.aira@nrk.no
Publisert 08.01.2013 10:22. Oppdatert 08.01.2013 14:13.

Skriv ut
Del/tips
Tips en venn
Mottakers e-post
Din e-post
Melding

Permalenke
http://www.nrk.no/kanal/nrk_sapmi/samegillii/1.10864405
Paulsen la Divtasvuona suohkanpolitihkkár Aktisasjlistan gåsi belludagá Oalges -, Gårå -, Krisstalasj álmmukbelludak - ja Belludahtága gulluji.

Sån la aj sadjásasj ájras Divtasvuona åvddånammadusán ja stuoves ájras Doajmmenammadusán.

Lars Filip Paulsen barggá sámegiella rádevadden Árran - julevsáme guovdátjin ja la udnásj NSR:a sámedikkeájrrasa, Miriam Paulsen:a viellja.

Lågå aj: Høyre vil være med i kampen
Dán bále la vuostasj bále gå Oalgesbelludak tsieggi listav sámedikkeválggaj Viestarmera válggabijran.

Nominasjåvnnåtjåhkanibme Bådåddjon

Oalgesbelludagá nominasjåvnnåtjåhkanibme Viestarmera válggabijran la Bådåddjon, bierjjedagá ådåjakmáno 18. biejve.
Dála oajvvaduvvam lissta:

1. Lars Filip Paulsen, 33 jagák, Divtasvuodna
2. Aili Kirste Solheim Strømeng, 18 jagák, Vestvågøy 
3. Nils Ante Eira, 37 jagák, Loabát

4. Åshild Jessen, 25 jagák, Divtasvuodna
5. Frank-­‐Håvard Storvik, 43 jagák, Bådåddjo
6. Lars Roger Hansen, 32 jagák, Lådik
7. Birgit Ellen Sara M Skum, 51 jagák, Sálatvuobme
8. Line Maria Berglund, 37 jagák, Ándá

9. Arnhild Lindback, 26 jagák, Hábmer
10. Andreas Mikkelsen, 28 jagák, Divtasvuodna

Filip Mikkelsen ij sebra

Divtasvuona suohkanpolitihkkár ja sadjásasj jådediddje Oalgesbelludagá sámepolitihkalasj juohkusin , Filip Mikkelsen ij la oajvvaduvvam gånnån sajen dán listan.

Filip Mikkelsen tjielggi manen sån ij la listan jus ga sån la lista duogen.

– Suohkanpolitihkka la munji nuoges doajmma ja mån iv hálida sæbrrat sámedikkepolitihkkárin. Sidáv aj lahtjet sájev nuorap ulmutjijda, le má sidja gudi li sámedikke boahtte ájgge, javllá Mikkelsen NRK:aj.
Viestarmera válggabijrra

Viestarmera válggabijrra la akta gietjav válggabijrajs sámedikkeválggaj. Divrráid, Siellaga, Loabága, Rivttaga, Skániid, Ivvárstáđiid, Harstad, Bjarkøy, Giehtavuona, Ánddasullo, Ikšnášši, Bieváid, Suortta, Válafierdda, Voagaj, Vestvågøy, Flakstad, Moskenes, Værøy, Røst, Lådiga, Dielddanuori, Evenášši, Nárvijka, Bálága, Divtasvuona, Hábmera, Stájgo, Oarjjelij Fuoldá, Bådådjo, Fuosko, Sáláda, Oarjelij Bájddára, Bájddára ja Meløy suohkana gulluji dán válggabijrraj.
Oalgesbelludagán la uddni akta ájras Sámedikken.
