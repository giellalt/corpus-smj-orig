
Dát galbba berriji aj sámegiellaj boahtet oajvvadi Hábmera nuora.

Foto: NuorajTV
Nuora miellusa sáme galbajda

Hábmera nuora li miellusa sáme galbajda sijá suohkanij.

Av

Journalist  Harrieth Aira
E-post
Publisert 07.03.2013, kl. 15.14.
Dijmmá dåhkkidij departemænnta sáme namáv Hábmera suohkanij, ja Hábmera åvddånammadus la ássjev giehtadallam ja mierredam dav rádjat guláskuddamij.

– Gatjálvis le gåktu sáme namma Hábmerin galggá tjalmostuvvat. Dav javlaj Hábmera suohkanoajvve Rolf Steffensen NRK:aj ådåjakmáno.

Lågå aj: Hamarøy blir Hábmer
Lågå aj: Hamarøy kommune får samisk skilter
– Boandás sámevuohta Hábmerin

Hábmera nuorajráde la riek mielos suohkana oajvvadussaj galbbigoahtet sáme galbaj suohkanin.

– Tjalmostahttet sámevuodav galbajn suohkanin la nanos ja ájnas signálla jut suohkan ja Hábmera viesáda uddni doarjju ådå ájgev mij dálla le sámegielan ja kultuvran, tjállá Hábmera nuorajráde guláskuddamin suohkanij.

Nuoraj mielas la ájnas galbbigoahtet sámegiellaj ij dåssju Hábmera dålusj sáme histåvrå diehti.

– Valla galbbit sámegiellaj la vuogas aj udnásj ja boahtte ájge boandás sámevuoda diehti, javlli nuora Hábmerin.

Hábmera suohkanstivrra mierret ássjev dán gidá-giese.