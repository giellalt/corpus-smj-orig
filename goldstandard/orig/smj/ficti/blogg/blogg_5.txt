Bässásjloahppe!
Japp, dálla lav bässásjloabev oadtjum, hávsske jus mujsta gatjáda. Dálla lav gåjt páhkkimin Guovddagäjnnuj. Lav ruvva gärggam, galgav dåssju páhkkit dábálasj biktasijt. Ja åvddål vuolggin de vierttiv dussjit ja bivtastit. Lidjiv sihtat tjuojggat aj valla iv jáhke dat la nav buorre ájn. Iv la varrestuvvam ájn, snuolgga gåjt gålggå ja gåsåv degu iv diede majt...valla iv gåjt ane tjåddåbákjtasav dálla.  Jáhkáv måj lin mannamin guovte tijma duogen, valla dav iv goassak diede mijá vegajn.


Ietján iv la nav ålojt dahkam dájt biejvijt. Manniv skåvllåj gasskavahko danen gå mij anijma nationella gähttjalimev skåvlån. Lidjiv aj skåvlån iektu ja ij lim ålov mij dahpaduváj. Valla lav gåjt gärggam niellja bargoj, buorre l dat, de iv dárbaha barggat gå le loahpe. 


Lev gåjt jur gattsajt láhkkim rosa bájnojn, ja vuordáv ahte galggi gåjkkåt.






















Dála l akta gåvvå majt lav gåvvim åvdep bierjjedagá dánna Bårjjåsin.

Buorre bässásj didjij gájkajda!
tjállám: Naima kloahkká 01:33 Inga kommentarer:
Skicka med e-post
BlogThis!
Dela på Twitter
Dela på Facebook

Majt aná dán birra? 	
12 april 2011
Gatjálvis didjij
Majt galggabihtit dahkat bässásjloaben? :)


Iesj galgav skalov gehtjatjit Guovddagäjnnuj, majt juo lav nabddám. Gå boadáv sijddaj vas de galgav Rijtsemij ja Ruoktoj. Danna galgav tjuojggat, oaggot, skuhterav vuodjet ja dåssju hávsskudallat. 
tjállám: Naima kloahkká 06:47 Inga kommentarer:
Skicka med e-post
BlogThis!
Dela på Twitter
Dela på Facebook

Majt aná dán birra? 	
Skibás unnarievsak
Buoris! 


Gåk la dijájn? Munji le gåjt häjos, anáv tjåttåbáktjasav, njunnje gålggå degu jåhkå ja muv oajvve dåbddu degu soames tjiektjá dav ålles ájgev. Galggiv gilpostit dán ájllega mij vásij, valla ij dat dåhkkim gå skihppájiv. Suddo lij dat danen gå dat lij sesånga mangemus gilppos munji,  valla ij la majdik dasi dahkat. Jur dálla tjåhkkåhav dánna sijdan tjállemin dárogielbargov skåvllåj. Gåsåv, snusov ja tjáláv...nåv dat manná! Mån iv riek dádjada gåk mån náv skihppájiv, ihkap lev hárjjidallám ilá ålov majt muv rubmaj ij gierda, valla dav iv riek jáhke. Ihkap lav vádtsám ilá skirnnjot dájt biejvijt gå le lähkám báhkka..? Dán ájgen galggá várrit ilá binnáv bivtastit, danen gå dav jáhkká ahte le báhkka valla ij la. 


Sáváv gåjt várresduváv ájllegij mij boahtá, danen lev vuolggemin Guovdagäjnnuj skálluj. Måj iednijn gåjt mannin, ja ihkap unnaoappátja ja perre aj tjuovvi. Ja gå boahtep ruopptot de le bässásjloahpe! Iv dárbaha skåvllåj mánnodagá, yes. Vierttiv dåssju skåvllåbargoj vuostak gärggat. Danen gå loabe mangela skåvllåj  vas boadáv, de ij la moadda vahko åvddål giesseloahpe. Ja tjaktaj de álgáv gymnásaj. Bessiv sisi tjuojggamgymnásaj. 


Majt adnebihtit ådå designa birra? 





tjállám: Naima kloahkká 06:26 Inga kommentarer:
Skicka med e-post
BlogThis!
Dela på Twitter
Dela på Facebook

Majt aná dán birra? 	
07 april 2011
duodje sámeskåvlån
Buoris vas diek!

Mån ja muv rádna klásas mánnap maj sámeskåvllåj juohkka mánnodagá. Danna mij duodjuhip, mijá åhpådiddjijn Lise Tapio Pittjajn. Muv mielas dat la riek suohtas sámeduojijn. Muv vuostasj bargov lav jur ållim, ja dat sjattaj sassnevässko gåsi galgav biedjat bádneskurronav,rájddamav,vuopptasprájav ja dakkir lágásj dingajt. Mån lav gårrum sassnijn,danijn ja másjijnajn. Danjij lij gássjel goarrot valla oahppiv mån gåjt juojddáv dassta. Mån lav gåjt riek dudálasj muv bargojn!



Náv dat vuojnnu sisbieles.

Muv rádna lidjijn aj dahkam riek fijna bargojt. Akta la ållim  stuor sássnevässkojn,gáffavuosajn ja nubbe le dahkam ávev majt galggá adnet jeansajde. Näjtso libá álggám gáptij, akta Gárasavvon gáptijn suv unnavielljaj ja nubbe oarjjelgáptijn suv unnaoabbáj. Såj libá aj danij gårrum. Ja akta la snjisskomin vuoddagijt. Muv mielas la nåv suohtas vuojnnet gå iehtjáda duodjuhi.
tjállám: Naima kloahkká 08:16 Inga kommentarer:
Skicka med e-post
BlogThis!
Dela på Twitter
Dela på Facebook

Majt aná dán birra? 	
31 mars 2011
sámegielav tjállet
Muv mielas sámegiella l giella majt ienep ulmutja viertti oahppat, sierraláhkáj ságastit. Muv mielas ulmutja e galga liehket balon ságastit sámev. Mån iesj åhpåv juojddá ådå sámegielan vargga  juohkka biejve. Ja ájn dálla mån dav dagáv. Munji dat la unnán gássjel tjállet, valla åhpåv ienebuv ja ienebuv. Ja dálla gå anáv dáv bloggav máhtáv tjállet juohkka biejve sámegiellaj, degu majt lav dahkam jali majt mån ájádaláv. Muv mielas dat la buorre, danen de mån hárjjánav tjállet buorebut ja ienebut sabmáj.

Muv stuor ulmme sámegielajn la sjaddat juornalista jali proffessor(!). Vuojnos gåk dajna manná...


gåvvå váldedum: weheartit.com
tjállám: Naima kloahkká 11:47 Inga kommentarer:
Skicka med e-post
BlogThis!
Dela på Twitter
Dela på Facebook

Majt aná dán birra? 	
Stáhtistikka gielaj birra
Buoris vas!

Sämmi bále gå dáv bloggav dahkiv, de gáhtjiv muv rádnajs ja åhpådidjes ma lidjin sijá iedne-/vuostasjgiella,nubbegiella ja amásgiella. Ja dan resultáhtas lav mån dahkam tabelláv. Náv dat sjattáj:




Oarjjel sáme
Julev sáme
Nuortha sáme
Svierik dáro
Vuona
dáro
Kinesisk

Ieŋŋilsk
giella
Fránsska giella
Dusska
giella
Suoma
giella
Iedne-/
vuostjasjgiella
1

5
3
1

1



Nubbegiella

1

5

1
2


1
Amásgiella



1


6
2
4
1
Mån gatjádiv låge ulmutjijs sijá gielaj birra. Dá ulmutja lidjin 15-60 jage gaskan. Ja soames dajs vasstedin guok gielá avta gatjálvisán.
tjállám: Naima kloahkká 11:23 Inga kommentarer:
Skicka med e-post
BlogThis!
Dela på Twitter
Dela på Facebook

Majt aná dán birra? 	
30 mars 2011
gasskavahk´ iehket

Buoris vas dán bále!

Dat la juo mannán moadda vahko dan rájes gå mángenmus(ij dåhki "ng" bokstávav dahkat) tjálliv. Lav moaddi ájádallám tjállet dánna valla iv la riek diehtám majt tjállet ja iv le adnám riek hálov. Ålov le gåjt dáhpáduvvam dan rájes gå tjálliv. Lev lähkám Skánen, Evenskjerán Sáme gilppojn ja lev aj dán vahko lähkám hárjidallam-"skåvlån" tjuojggosijn. Suohtas la dat årrum ja lav ålov oahppam! Evenskjerán, gånnå ådijma, lij riek fijna årrudak. Dan namma lij "sjöhus", ja gåk gulá namás, dat lij nuore guoran. Ja dat lij nåv tjábbe, mån nåv oadtjuv hálov Vuodnaj jåhtet. Hehe! Jaja, bierrjedagá vuojdájma gåjt dåk, Evenskjeráj. Gálggiv gilppot 5km klassisk tjuojggusav, valla mij gut lijma Svierigis vuodjám lijma nåv árrat smáredam ja vuoddjám 6-7 tijma bijlajn, "muohtakaosin"(gåk da oarjjelis lidjin nabddám dåv). Gå ållijma Evenskjeráj lij kloahkka ca 13.00 ja mij galgájma álgget 15.00. Ja dat lij lähkám ilá binná ájgge gärggat bårråt, sabegijt vuojddat, tjuoggat birra láhtov ja duov dáv majt dav viertti dahkat åvddål galggá gilppot. Da gut arrangerijn dajt gilpojt mierredin sirddet 5 km klassisk tjuojggusav ájllegij. Ja dat lij riek buorre muv mielas, danen gå muv rubmaj ij dåbbdom nåv "ready" gilppostit.

Unnán dan birra. Dálla galgav tjállet gåk manáj.
Sjuohppongilppon båhtiv: 1/8(!!!!!!!) Mån båhtiv vuostasj sadjáj :D: D. Diejvviv 8/10 sjuohppomijt.
5km klassisk tjuojgos: 3/4. Iv la nåv dudálasj.... Lidjiv 2.26 minuhtta vuostasj tjuojgge mangel.

Ja dálla lav mån nåv spännjda gullat gut AWG:aj bässá nuppe jahkáj. Dav oattjov diehtet máno duogen. Sávav mån oattjov mánnat.

Tjáláv ienep dáj birra idet vaj ietjá biejve, dallá vierttiv oaddát. Buorre idja!


tjállám: Naima kloahkká 12:28 Inga kommentarer:
Skicka med e-post
BlogThis!
Dela på Twitter
Dela på Facebook

Majt aná dán birra? 	
20 mars 2011
Buoris gájka!
Buoris diek! Dán bloggan mån sjattáv dåsju julevsámegiellaj tjállet. Blogga la prosjäkttabárggo sámegielan. Så muv ieddne, gut le muv åhpådiddje låhkå dáv bloggav. Mån viettiv tjállet buore sámev de :) Dánna mån sjattáv tjállet duon dán birra degu, skåvllåbárgoj birra, majt mån dagáv biejvijt, gåk manná hárjjidallamijn ja ålov ienep majt oajvvaj dähppu. Gåvåjt oattjo aj vuojnnet dánna! 





gåvvå l váldedum 
snilltjamánon, danná Bårjjåsin-Stuorjulev


/oahppe naima

