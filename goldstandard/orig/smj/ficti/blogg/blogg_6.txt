Lisásj

tirsdag 22. mai 2012
Håhåååj!


Buoris uddni.
17 biejve vil studænntaj! Gålmmå skåvllåjage li juo vássám. Våjvååj,na  majt dal??
Vuostasj bále muv iellemin gå iv diede majt dahkat gå tjaktja boahtá. Gå iv la juo mierredam majt galgav dahkat.
Gå nuorajskåvlåv ålli, de diedá ahte viertti válljit joarkkaskåvlåv. Valla dálla la friddja dahkat jur majt sidá. Joarkket allaskåvlåjn, barggat, ræjssut jali ietjá.
Navti le sihkarit ållessjattugijn sjaddat. Iesj diehtet ja mierredit.
Mån lav åhtsåm guokta universitehtajda, valla dåbdåv ahte iv riek ájn sidá studerigoahtet. Sjattav barggat juonná, la gåjt pládna. Guhkahav Vuodnaj. Valla gånnå barggat iv diede. Doajvov måj Per Mathisijn sjaddin sæmmi bájken gåjt J

Dálla ietjá ássjáj.
Ævtásj rájes le boahtám galle artihkkala median da biledimij birra mij dahpaduvvin Jåhkåmåhke márnánin 2011. Guokta næjtso bileduvvin åvtå báhtjas Guovddogæjnos ja akta Kárásjjågås. Næjtso ettjin dåbdå nubbe nubbáj.
Median tjuodtju ahte facebookan gávnnu juohkus ulmutjijda guhti doarjodi dáv báhtjav Kárásjjågås. Ulmutjijda guhti jáhkki báhtjajda, guhti vuornodibá biledimev.
Dán juohkusin li sebrulattja d.d. polijsa, politihkkára ja journalista. Almulasj ulmutja doarjodi biledimbáhtjajda.
Dåbdåv måjdås. Báhtja li GUOKTE duobbmidallám duobbmoståvlås. Ij la dat nuoges vuosedit ahte såj libá siválattja?
Sábmen le læhkám ahte ij dákkár ássjij birra sáhkadit, ja diehttelis viertti jáhkket fuolkkáj ja nav...
Usjudaláv næjtsojda gå dát ássje ij guossak hiejte. Ja væráp le vuojnnet ahte æbá jáhkeduvá muhtemijs. Jáhkáv muhtemijda le ájgge válldes ierijt tjalmmetjadnasav!

Næjtso oadtjoba ålles muv doarjov. Ja ienemusoasse ietjá ulmutjijs.
Lagt inn av Lisa Lucia Lyngman Gælok kl. 22:17 1 kommentar:
Send dette via e-post
Blogg dette!
Del på Twitter
Del på Facebook

tirsdag 15. mai 2012
Mijá Tjierrekluokta
Tjåhkkåhiv facebookan gæhttjamin Berit ibme gåvåjt gieses 2010. Gåvå tjierrekluovtas.
Mijá párádijssa.
Guhkahav gæssáj desik bessav vas Luoktaj vuolgget.



Lagt inn av Lisa Lucia Lyngman Gælok kl. 18:12 Ingen kommentarer:
Send dette via e-post
Blogg dette!
Del på Twitter
Del på Facebook

mandag 14. mai 2012
Gáppte
Åvdep ájllega lidjiv Rachela vega lunna goarromin. Ållijiv gáptijn, ja sjaddiv riek dudálasj dajna. sjaddá hærmmat suohtas dav adnet bálan/studentan! Ieddne l avev snjissjkum ja la låhtågoahtám vuoddagijt ja aj sliehpáv goarromin. Tjiehpes æddnám :)



Ållo gijtto Rachelij buorre viehke åvdås!!




Lagt inn av Lisa Lucia Lyngman Gælok kl. 16:07 Ingen kommentarer:
Send dette via e-post
Blogg dette!
Del på Twitter
Del på Facebook

torsdag 26. april 2012
Åvdep lávvodagá lij muv riegádumbiejvve. Hávsskes biejvve lij, ja vil gáhkov oadtjiv! (Måj PMajn báhkkujma aktan)
Lij riek njálgge. Ja mielke dagá.


Idet vuolgáv Fossbakkeni. Hávsskes ájllek vuorddá :)
Lagt inn av Lisa Lucia Lyngman Gælok kl. 16:58 Ingen kommentarer:
Send dette via e-post
Blogg dette!
Del på Twitter
Del på Facebook

torsdag 19. april 2012
Buoris vas!
Mån lav nav nievrre sjaddam dánna tjállet!
Huomahiv gå lidjiv Naima bloggan låhkåmin ahte mån vierttiv ienebuv tjállegoahtet.
Nav suohtas suv bloggav tjuovvot gå dat la dåssju sámegiellaj tjálledum. Lidjiv sihtat ienep sámebloggajt låhkåt!
Gå mujna ij la vil sámegiella skåvlån la ájn ájnnasabbo dánna tjálláv. Adnet gielav le nav ájnas gå sámegiella la árvulasj giella. Mån sidáv gielav vaddet muv mánájda, ja sidáv muv áhkkova (riekta?) galggi gielav oadtjot.
Suddo gå ittjiv sámegielajn oadtjuv joarkket skåvlån. Dálla ij la nuoges ájgge vil skåvlås. Dåssju 6 váhko, ja iv háhppida dajt 60 tijmajt adnet dan ájgen. Mujna l ållo ietjá bargo aj ma vierttiji gærggat.

Biejav gåvåv dálvveloabes gå lijma Åren.


Lagt inn av Lisa Lucia Lyngman Gælok kl. 10:38 Ingen kommentarer:
Send dette via e-post
Blogg dette!
Del på Twitter
Del på Facebook

mandag 26. mars 2012
Muohtatjalmme



Lav skåvlån dálla. Hæjttám, valla galgav dánna barggat nielje rádjáj. Sijdan agev ietjá bargojt gávnav. Duola dagu rádjat, bládijt låhkåt ja másjijnan surffit. Dánna skåvlån aj dåssju másjijnan tjåhkkåhav, facebookan, Freecell spelav ja musihkav gulldalav. Valla muhttijn båttåtjav váldáv ja skåvllåbargojn bargav ;)

Ájllegin lav Josefijna lunna Jielleváren årrum. Buorre ja hávsskes ájllek. Lin skoterav vuoddjám, tjuojggam, stádan vádtsám, filmajt gæhttjam (oadám madin filmav gæhttjam), vuoptajt bájnnum ja aj slåppåjt stiellim.

Biejav muhtem gåvåjt åvdep ájllegis.







Maŋŋela galgav caféaj Per Jonasijn. Fijkkit ja ságastit.
Lagt inn av Lisa Lucia Lyngman Gælok kl. 13:55 Ingen kommentarer:
Send dette via e-post
Blogg dette!
Del på Twitter
Del på Facebook

tirsdag 13. mars 2012
Vijmak Gierunin!
Buoris gájka!

Lav ierijt læhkám guokta vahko, valla dálla lav ræjsos ållim. Gierunin, ja skåvllå le vas álggám.
Snåsan, Åren, Valsjöbyn ja Ubmemin lin måj Per Mathisijn årrum.
Gal le riek suohtas læhkám! Valla dálla lin vájbbam,

Sáme vahkkon Ubmemin lijma dáv ájllega. Årojma buorre rádna lunna, Evelina.
Mij lip graffitiv mállim, ja sisbandyav spellam. Ållo ulmutjijt iejvvim, ja konsertajt gulldalam.






Åjllastit, mij la suohtastallat ubmesámegiellaj :)

Lagt inn av Lisa Lucia Lyngman Gælok kl. 12:07 Ingen kommentarer:
Send dette via e-post
Blogg dette!
Del på Twitter
Del på Facebook

Eldre innlegg Start
Abonner på: Innlegg (Atom)