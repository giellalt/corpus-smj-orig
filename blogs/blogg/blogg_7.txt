Lisásj

tirsdag 28. februar 2012
Manon
Buorre iehket!

Lávvodagá rájes lav duok diek mannam. Per Mathis muv lusi bådij bierjedagá. Vuolgijma Bårjåsij lávvodagá Rachela vega lusi. Álu nav hávsske danna årrot. Dagu sijddaj boahtet.:)
Sådnåbiejve vattijma vas Gierunij páhkkitjit, ja Fossbakkenij jåvsådijma iehkedappon.
Dat lij vuostasjbále Fossbakkenin munji. Riek suohtas ja diehttelis riek geldulasj. Iv lim guossak iejvvim suv æjgádijt, valla jáhkáv manáj buoragit. Hávsske gæhttjat Per Mathisa sijddabájkev ja gånnå sån le bajássjaddam.
Uddni (dijstagá) manájma Narvijkaj bijlav viettjatjit. PM la ruopsis Toyota Corollav oasstám, dåhkkij dat! 
Bådijma dieki Stuorgæddáj áhtje ja Inger-Lise lusi biel vidá bájken. Buorre sunnu vuojnnet.
Idet vas vaddin oarjás, Snåsaj. Suohtas manon liehket. 

Dálla vierttijin oaddátjit navti ahte nahkin árrat idedis smaredit.

Buorre idja!
Lagt inn av Lisa Lucia Lyngman Gælok kl. 23:07 Ingen kommentarer:
Send dette via e-post
Blogg dette!
Del på Twitter
Del på Facebook

torsdag 23. februar 2012
Buorre idet!


Tjáppa biejvve uddni!

Almme l alek, ij la åvvå balvva. Biejvve bájttá ja ruvva l vinndegav jåvsådam. Vuogas.

Galgav skåvllåbargujn barggagoahtet.

Vuojnnalin
Lagt inn av Lisa Lucia Lyngman Gælok kl. 10:04 Ingen kommentarer:
Send dette via e-post
Blogg dette!
Del på Twitter
Del på Facebook

tirsdag 21. februar 2012
Dav biejvev


Buoris gájka vas!

Lav ierijt læhkám mælggadav dálla, valla ållo suohttasa li dáhpaduvvam dáv maŋemus vahkov.

Lidjiv Julevsáme giella konferánsan Jåhkåmåhken duorastagá ja bierjjedagá åvdep vahko. Lej riek miellagiddevasj lågådallamijt gulldalit, iejvvit ulmutjijt, ságastallat ájnas ássjij birra ja buoremus GULLAT ja SÁHKADIT Julevsámegielav!! Riek dudálasj lav konferánsajn, ja ávon lav at vuojnáv doajvvo la aj boahtteájggáj.
Lidjiv Bårjåsin Rachela ja Per-Erica vega lunna ålles ájllegav. Gårrum gáptev, ja lav dudálasj majt dálátjit lav gårrum. Sase buddasij lav ållim, ja åhtsåj álggám. Gássjel lij mierredit makkir bájnojt válljit, valla sjaddá unnán ietjá gå dábálasj.



Sæmmibále gå lav ávon, de lav oadtjum nievre ådåsav. Uddni oadtjuv diehtet ahte skåvllåoajvve ij vatte munji ienep sámegiel'tijmajt. Lav juo gærggam Sámegiella A:ajn, ja måj Rachelijn lin juo álggám B kursajn. Valla skåvllåoajvve ganugasstá munnu.
La stuorra hådjånibme munji.
Sámegiella status ja dille skåvlån Svierigin ij la buorre. Mån lav sámegielav jagev ja 3-4 máno dálla låhkåm, suláj 2 tijma vahkkuj. 2 TIJMA vahkkuj? Mij la dat??
80 tijma galggin bielnupjahkáj . Valla måj Rachelijn lin juo gærggam daj tijmaj. Na majt dal? Mujna l riektá iednegiella åhpadusáv adnet joarkkaskåvlån, Svierigin aj. Iv riekta dádjada manen sij máhtti javllat munji at iv oattjo ienebuv? Manen?
Árvvedav le ruhta diehti. Ja gå la dåssju akta oahppe, skåvllå ij la dudálasj. Valla mån vádtsáv skåvlåv. Skåvllå la dakkár gånnå galga oahppat. Gånnå åhpadi ja fáladi åhpadimev. 
Mujna l riektá

Dåbddu harmmat vájvve.. Valla doajvov ja jáhkáv oattjov joarkket sámegielajn.
Lagt inn av Lisa Lucia Lyngman Gælok kl. 14:21 3 kommentarer:
Send dette via e-post
Blogg dette!
Del på Twitter
Del på Facebook

torsdag 26. januar 2012
Buorre biejvve

Birrusin 13 galmmagráda uddni. Unnán biekkasj, valla ietján buor’ dálkke. Biejvve l várij badjel guovlastam. Galggiv jus riekta dieváj mannat tjerastittjat, valla ij la miella dasi..
Iektu Sanne-Ristin riŋŋguj. Márkkána birra sáhkadijma ja ietjá suohttasav. Ávvudaláv! Sanne-Ristin le buorre ráddna.

Gårruv ålles biejvev iektu. Akta nuvtagijn gærggiv, ja nuppijn uddni gergav. Dåbddu buorre ja lav riek dudálasj daj. Suohtas J Sidáv sijddaj vádtset dal ja goarrot, valla vierttiv vuorddet Religiåvnåv.

Ájllek lij riek buorre Rachela lunna. Vaddjujma, ja gårruv gæhttjalam-gápptev. Sasev vierttijma ietjájduhttet, valla ietján lij buorre. Gårruv ietjam alek cool wool tyddjas, ja dálla le dåssju buddit ja sasijt vil goarrot. Galgav Rachela lusi vas gå la giellakonferánssa jåhkåmåhken guovvamánon. Dalloj jáhkáv gergav. Jáhkáv tjáppa gáppte sjaddá.



Lagt inn av Lisa Lucia Lyngman Gælok kl. 13:35 1 kommentar:
Send dette via e-post
Blogg dette!
Del på Twitter
Del på Facebook

fredag 20. januar 2012
Buoris!

Båhtiv Jiellevárráj biel’ vidán iektu. Rachel bådij viettjatjit, ja manájma Sonja Rimpi lusi. Vuosedij gápptijt, avijt, sliehpájt ja ietjá duojijt. Riek geldulasj ja buorre suv lunna liehket. Suohtas lij vuojnnet sieradusájt buddasij, listoj j.n. Oadtjuv inspirasjåvnåv. 
Gåvvijiv ålov ja dálla le mujna gåvå gå galgav prosjevtav tjállegoahtet. Buorre!
Dálla lav Rachela vega lunna. Måj galggin mönsterav stiellit muv gápptáj, ja de goarrogoahtet. Jáhkáv ja doajvov riek buorre sjaddá J




Lagt inn av Lisa Lucia Lyngman Gælok kl. 11:45 Ingen kommentarer:
Send dette via e-post
Blogg dette!
Del på Twitter
Del på Facebook

fredag 13. januar 2012
Buorre ådåjahke!


De lav Gierunij vas jåvsådam, ja skåvllå l álggám. Lav juo skåvlås 3 vahko ierijt læhkám. Ruvva le mannam.
Ájgge l imálasj. Muhttijn, ienemusát gå soaptso ja suohtastalá, ájgge ruvva gållå. Dát loahpe lej guhkke, valla dåbdduj oadne. Jáhkáv lav soapptsum ja hávsskudallam ålles javllaloaben.
Javlla le má dakkár ájgge. Galga hávsskudallat ja vuojŋastit, valla le aj ållo dahkat; báhkkut, vattáldagájt oasstet , rádjat, bassat goadev ja ållo biebmojt málestit ja stiellit. Muhttijn, gå Gierunis juosik vuolgáv ja lav ierijt muhtem vahko, sidáv ahte ladnja galggá rájnas liehket gå ruoptus boadáv. Rájav ja dubmajsjnubáv. Valla dá bále ittjiv dumájsjnubá ja rája. Diehttelis lidjiv biktasijt ja lihtijt bassam.
Gå ruoptus båhtiv åvdep bierjjedagá biedjiv væskojt ja påvsåjt guolbbáj, sabegijt páhkkijiv begas. Ittjiv visjá páhkkit bajás divna stuorvæskos, valla vierttijiv má toalettvæskov ja mobilláddárav iehkedappot. Lávvodak bådij. Smarediv avtsen. Galgajma slálomdieváj tjerastittjat bielnup’tijmav åvddål gå Tour de Ski álgij, ja vierttijiv ålggobåvsåjt ja hullobåvsåjt háhppelit åhtsåt væsko sinna. Håjggiv divna ietjá biktasijt guolbbáj, soffáj ja ståvllåj, ja hæhkkat ålles ladnja vuojnnuj dagu lij bombidum.
Dieván lij riek buorre. Ållo dimes muohta lidjin boahtám ja lej harmmat suohtas tjerastit. Tour de Ski’a ij lim degu jáhkkiv. Valla suohtas lej ahte Hellner nav buoragit tjuojgaj. Suddo gå nievrebuv Northugajn manáj.
Iv asta tjállet ienebuv dálla. Per Mathis le boahtemin ja mån lav gasskabiejvijt málestam. Iehkedis galggin rádna lusi ja soajttá fæsstaj maŋŋedæppon

Buorre ájllek gájkajda!.  
Lagt inn av Lisa Lucia Lyngman Gælok kl. 18:33 Ingen kommentarer:
Send dette via e-post
Blogg dette!
Del på Twitter
Del på Facebook

torsdag 8. desember 2011
Buoris uddni
Håj!

Buorre le sámegiellaj tjállet. Máhtáv tjállet vajku mav, ja muv klássarádna e sjatta dádjadit.

Galgav tjerrastittjat dálla. Suohtas.
Lagt inn av Lisa Lucia Lyngman Gælok kl. 12:08 Ingen kommentarer: 
Send dette via e-post
Blogg dette!
Del på Twitter
Del på Facebook

Nyere innlegg Eldre innlegg Start
Abonner på: Innlegg (Atom)